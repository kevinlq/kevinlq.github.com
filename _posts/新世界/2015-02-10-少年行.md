---
layout : life
title : "少年行"
category : 心世界
duoshuo: true
date : 2015-02-10
---

<!-- more -->

###***少年行***

***其一***

```sh
新丰美酒斗十千，咸阳游侠多少年。
相逢意气为君饮，系马高楼垂柳边。
```

***其二***

```sh
出身仕汉羽林郎，初随骠骑战渔阳。
孰知不向边庭苦，纵死犹闻侠骨香。
```

***其三***

```sh
一身能擘两雕弧，虏骑千重只似无。
偏坐金鞍调白羽，纷纷射杀五单于。
```

***其四***

```sh
汉家君臣欢宴终，高议云台论战功。
天子临轩赐侯印，将军佩出明光宫。
```
